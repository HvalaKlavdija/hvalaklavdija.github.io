---
layout: post
title: 6 POMEMBNIH NASVETOV, KAKO OTROKA NAUČITI SMUČANJA?
image: 
  path: /assets/img/blog/sest.jpg
description: >
  6 POMEMBNIH NASVETOV, KAKO OTROKA NAUČITI SMUČANJA?
---


- Table of Contents
{:toc}

## Kdaj pričeti z učenjem?

Mnenja strokovnjakov, kdaj pričeti z učenjem smučanja, so relativno enotna. Čeprav so nekateri malčki že pri 18 mesecih dovolj stabilni, da jim ravnotežje ne dela težav, in že pogumno stopajo na smuči, na splošno velja, da z učenjem pričnemo pri treh ali štirih letih. Če otroci ne bodo takoj želeli na smuči, jih ne silimo, saj bodo tako razvili le še večji odpor. Pazimo, da vse skupaj ostane igra, lažje bo tudi, če se otrok prvič spusti po belih strminah skupaj s prijatelji.
 
## Bodimo zgled!

Varnost je lepa čednost, bi lahko popravili slovenski pregovor. Zaščitna čelada je obvezna oprema, njena uporaba že od prvih uric na smučišču pa bo spodbudila malčke, da jo uporabljajo tudi, ko bojo večji. Zgledi vlečejo, zato čelado in popolno zaščitno opremo uporabljajmo tudi sami.
 
##  Učenje naj poteka postopno

Priporočljivo je, da se otrok najprej seznani s smučarsko opremo. Že pred prvo učno uro mu obujmo smučarske čevlje in ga spodbudimo, da jih preizkusi, v njih hodi in skače. Tako bo imel boljšo predstavo, kako se smučarski čevlji vpnejo v smuči.
Učenje pričnemo z drsenjem in vlečenjem na smučeh: otroka primemo za roke in ga vlečemo, da dobi občutek, kako je stati na smučeh.
Otroka naučimo tudi padati in se pobirati.
Počasi vpeljujmo vaje za boljše ravnotežje malčkov na smučeh (npr. izmenično dvigovanje smuči, poskakovanje).
Otroka naučimo »štamfanja«, za kar bo potrebna še dodatna potrpežljivost.
Če otroka učimo smučanja na smučišču, ga najprej naučimo vožnje s tekočim trakom, šele nato s krogci.


##  V enem tednu dosežemo veliko

Pogumnejši malčki lahko že po nekaj dneh vaje zelo napredujejo in po položnem klancu prevozijo daljšo razdaljo, zato lahko z njimi kmalu obiščemo smučišče z urejenimi položnimi progami. Skoraj vsa smučišča ponujajo tudi številne tečaje, zato velja priporočilo: če sami nismo vešči smučanja, je bolje, da učenje prepustimo strokovnjakom.
 
## Pripravljeni na vse

Če se s svojim malčkom odpravljate v tujino, za vsak slučaj poskrbite za primerno zavarovanje.