---
layout: post
title: SMUČANJE ZA VSE GENERACIJE
image: 
  path: /assets/img/blog/stari-vrh_pan.jpeg
description: >
  Smučišče Stari vrh ki je s svojimi 55 hehtari smučarskih prog na nadmorski višini od 580 m do 1217 m, primerno za vse zahtevnostne ravni smučarjev.
---

- Table of Contents
{:toc}

## Stari vrh

Smučišče Stari vrh, osrednji zimskošportni turistični center Škofjeloškega hribovja, je od Ljubljane oddaljeno 35 km in je primerno za vse zahtevnostne ravni smučarjev – od začetnikov in srednje izkušenih do vrhunskih smučarjev in tekmovalcev – in za vse generacije.

Poleg tega pa pestro ponudbo smučarskih prog smučišče še dopolnjuje z aktivnostmi in doživetji za tiste, ki ne smučajo. V Snežnem parku so na voljo sankališče, bob steza za drčanje z zračnicami, manjša skakalnica in različna otroška igrala.
 
## Smučarske proge

Smučišče Stari vrh se razprostira na 55 hektarih površine in ponuja 12 km odlično urejenih smučarskih prog na nadmorski višini od 580 m do 1217 m.

Ob ugodnih vremenskih razmerah je smučišče naravno zasneženo, v primeru slabših snežnih padavin pa je smučišče do 95 % zasneženo z umetnim snegom. Proge so s svojo raznolikostjo primerne za vse zahtevnostne ravni smučarjev – od začetnikov, srednje izkušenih do vrhunskih smučarjev in tekmovalcev ter namenjene vsem generacijam smučarjev – od najmlajših do najstarejših. 
 

## Družinski park Stari Vrh – Zabava za odrasle in otroke od 2. leta naprej

- Park ima 5 prog in eno plezalno steno ter zip-line, dolg več kot 400 metrov, na katerem lahko hitrost preseže tudi 60 km/h (minimalna teža za uporabo je 40 kg).
- Možnost najema prostora za piknike in zabave.
- Otroške skupine lahko uživajo v parku in na travniku v igrah z žogo.
- Park lahko uporabite za teambuilding, ga izkoristite za fantovščino/dekliščino, za zaključni izlet …
- Družinski park Stari vrh se nahaja takoj pod Gostiščem Stari vrh (zgornja postaja sedežnice).