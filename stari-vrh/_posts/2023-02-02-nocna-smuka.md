---
layout: post
title: NOČNA SMUKA
image: 
  path: /assets/img/blog/Stari-Vrh-noc.jpg
description: >
  Posebnost smučišča Stari Vrh je verjetno najlepša nočna smuka v osrednji Sloveniji, od večjih krajev, Ljubljane, Kranja oddaljena dobrih 40 minut vožnje.
---

- Table of Contents
{:toc}

## Stari vrh

Smučišče Stari vrh, osrednji zimskošportni turistični center Škofjeloškega hribovja, je od Ljubljane oddaljeno 35 km in je primerno za vse zahtevnostne ravni smučarjev – od začetnikov in srednje izkušenih do vrhunskih smučarjev in tekmovalcev – in za vse generacije.

Poleg tega pa pestro ponudbo smučarskih prog smučišče še dopolnjuje z aktivnostmi in doživetji za tiste, ki ne smučajo. V Snežnem parku so na voljo sankališče, bob steza za drčanje z zračnicami, manjša skakalnica in različna otroška igrala.
 
### Nočna smuka

Smučišče Stari vrh se razprostira na 55 hektarih površine in ponuja 12 km odlično urejenih smučarskih prog na nadmorski višini od 580 m do 1217 m.

Ob ugodnih vremenskih razmerah je smučišče naravno zasneženo, v primeru slabših snežnih padavin pa je smučišče do 95 % zasneženo z umetnim snegom. Proge so s svojo raznolikostjo primerne za vse zahtevnostne ravni smučarjev – od začetnikov, srednje izkušenih do vrhunskih smučarjev in tekmovalcev ter namenjene vsem generacijam smučarjev – od najmlajših do najstarejših. 
 